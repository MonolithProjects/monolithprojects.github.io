---
title: "Naprieč Islandom"
date: 2022-01-23
description: Doslovny prepis poznamok z mojej solo cesty naprieč Islandom
menu:
  sidebar:
    name: Naprieč Islandom
    identifier: iceland
    parent: personal-sk
    weight: 10
hero: images/title.jpg
tags: ["personal", "slovak"]
categories: ["personal"]
---

Doslovný prepis zapiskov z mojej sólo cesty naprieč Islandom (vrátane hrubiek:) ). Kračal som z Akureyri do Skogaru, od 18.6. do 8.7.2013. Spával som v stane, jedol dehydrovanu stravu, pil vodu z potokov a prameňov a bolo mu super. Na orientaciu som použival topografické mapy a kompas. V polovici cesty sa mi rozbil fotoaparát, takže som fotil Šmejďáckym mobilom a par fotiek kde sa mi telefon ǔz vybil som použil z cesty na Island z roku 2014, kedy som kráčal zo Skogaru do Landmannalaugaru s bratom a kamarátmi.

{{< img src="/posts/slovak/personal/iceland/images/map.png" align="center" title="Trasa">}}

#### Utorok 18.6.2013

- V Bratislave je hrozne teplo. Určite cez 30C.
- Cesta na letisko ide podľa plánu. Z BA idem vlakom 16:40 do Viedne. Vo Viedni sa presúvam s S-Bahn č. S2 do Wien Mitte a odtiaľ s S7 na Schwechat. Cestou mi je stále teplo. Na Letisku vo Viedni prebieha check-in. Žiaden problém.
- Konečne o 21:40 odlietam. Sedím pri okne. Výhľad je parada. Nočná Európa a nad oceánom prechádzame do dňa. Nádherné svitanie. Nedal som si poriadne jedlo - nabudúce si dám :).
- Pristávame. Tŕpnem či batoh dorazil. Kým čakám na batoh vidím bankomat. Vytahujem 10.000ISK. Batoh prišiel. Idem na bus do Reykjavik. Vonku je chladno a jasno ako u nás pred večerom (je 1:00 ráno)
- V Reykjavik pozerám na mapu a hľadám KEX Hostel. Orientácia v meste je fajn, pomáham si vežou kostola.
- Pred hostelom zvoním, nikto neotvára. Asi nefunguje zvonček. Skúšam ešte 3x a silnejšie - už zvoní. Prichádza chlapík s náušnicou v nose. Pýta sa ma na futbal. Vraj nás porazili. Že je to veľká udalosť.
- Zariadenie v hosteli je retro. V Izbe je chrapot a nejaka američanka ma z toho nervy. Potom sa to utíši. Spím až do rána. Ráno vidim, že sú na izbe aj celkom pekné dievčatá.

{{< img src="/posts/slovak/personal/iceland/images/01.png" align="center" title="Kostol Hallgrímskirkja v Reykjaviku">}}

#### Streda 19.6.2013

- Odchádzam z hostela smerom ku kostolu. Sedím tam. Potom sa túlam po meste a hľadám obchod s potravinami. Otvárajú ich až o 11:00 (!). Našiel som malý obchodik, kupujem kexy a džús. Vraciam sa ku kostolu a vyhrievam sa na lavičke na slnku. Počasie je super.
- Idem sa nahlásiť na SAR (Search and Rescue - proste zachranari) a požičat si PLB (vecička, ktorá v prípade núdze vyšle SOS signal spolu s GPS suradnicami). Sú priateľskí. Zavalitý 40tnik mi dáva PLB. Vypisujem formulár. Zisťujem, že môže byť problém s odovzdaním kedŽe sa do Reykjaviku vrátim večer. Dáva mi telefonne číslo na bezpečnostnú službu aby som mu zavolal ked bude zatvorené. Lenže ja nemôžem volať zahraničné t.č. Niečo vymyslím.
- Záchranár sa ma pýta kadiaľ pôjdem. Dáva mi rady. Po ceste môže byť sneh.
- Vonku mi zvoní telefón. Volá otec a ujisťuje ma že ma majú doma radi :)
- Odchádzam na letisko. Čakám tu 6 hodín.
- Na letisku je fajn. Pozorujem ľudí.
- Let do Akureyri je fajn.
- Už v Akureyri. Neviem nájsť kempinkg kde si chcem kúpiť plynovú kartušu. Idem na benzínku či nemajú čo potrebujem. Majú všetko! Plyn, toaleťak, sladkosti.
- Za mestom si ešte upravujem veci v ruksaku. 
- VYRÁŽAM. Šlapem po asfaltke smerom na juh. Super pocit. Ruksak je ťarcha bohova. Začína pršať. Po 8 km hľadám miesto pre stan. Rozkladám stan a zisťujem, že jeden prút je pokazený. Hreším jak pohan. Prestáva pršať a ja sa ukľudňujem. Z dreva som si vyrezal spojku na duralový prút a opravil ho. Nejem, idem rovno spať.

{{< img src="/posts/slovak/personal/iceland/images/02.png" align="center" title="">}}

#### Štvrtok 20.6.2013

- Ráno prší. Čakám kým prestane. Neprestáva. Začínam sa v stane pripravovať a v tom sa počasie ukľudnilo.
- Celý ďen je striedavo - prší / slnko.
- Ku koncu dňa už fakt nevládzem. hľadám miesto na stan. Našiel som ho. Neďaleko je farma. Spravím si jesť. Pozriem mapu a idem spať. Je 18:00.

{{< img src="/posts/slovak/personal/iceland/images/03.png" align="center" title="">}}

#### Piatok 21.6.2013

- Od rána je fajn počasie. Vyrážam o 9:15. Počasie je celý deň pekné. Konči asfaltka. Prišlo prvé brodenie cez rieku. Naštastie to bolo OK. Neďaleko rieky som sa utáboril. Je 17:00.  Je tu krásne. Aj počasie je super. Večer som sa poumýval - celý. Pobehujú mi tu ovce.

{{< img src="/posts/slovak/personal/iceland/images/04.png" align="center" title="">}}

#### Sobota 22.6.2013

- Ráno je zatiahnuté a oblaky su nízko, ale neprší.
- Šlapem a chcem sa vyhnúť brodeniu cez vodu ale nedá sa. Voda je brutálne studena ako ľad. Akoby ma bodala do nôh.
- Narážam na snehové polia. Najhoršie je prvé ktoré prekrýva svah a celú cestu až do rieky. Hlboký je asi 3 metre a tečie pod ním voda. Hrozí, že sa prepadnem alebo sa to celé zosunie do rieky.
- Keď fotím potôčik,zo svahu vidim padnúť balvan veľký ako auto.
- Konečne som sa dostal na vysočinu. Je to tu ako na Mesiaci, ibaže so snehom :). Je tu ticho a počasie je super! Zajtra ma čaká Laugafell.
- Boli tu dvaja na cross motorkách z niektorej z fariem.Tvrdili,že som šialený a ja, že oni :)

{{< img src="/posts/slovak/personal/iceland/images/05.png" align="center" title="">}}

#### Nedeľa 23.6.2013

- Ráno som sa dosť motal.
- Čakal som, že tak za 3-4 hoďky budem v Laugafell. Musel som sa brodiť snehom a blatom. Nebol som si istý kde presne na trase som. Orientácia bola na prd. Žiaden záchytný bod. Až po čase som videl ľadovec a už sa dalo ľahšie orientovať.Prvých 8km mi trvalo prejsť 4 hodiny ! Ďalších 8km už 2 hodiny.
- Laugafell - vlajka nieje na žrdi, čiže nikto by tam nemal byť. Naozaj su chatky prázdne a zamknuté. WC je otvorené. Je tu paráda. Teplý prameň s jazierkom. Užívam si. Najskôr som myslel, že tu ostanem aj zajtra, ale radšej pôjdem ďalej. No vyrazím až okolo obeda. Ešte sa chcem okúpať :) Jo a sú posrate male komare!

{{< img src="/posts/slovak/personal/iceland/images/06.png" align="center" title="">}}

#### Pondelok 24.6.2013

- Dnes som urobil iba tak 10 km. Som nejaký unavený, ale to neva. Ajtak som chcel odpočivať :)
- Zo začiatku cesty vobec nefúkalo a srali ma tie malé komáre. Aj som na nich ziapal a aj tak si nedali povedať.
- Našiel som si fajn miesto a utaboril sa. Bol som kuknúť na kopec. Škoda, že som foťák nechal v stane. Fakt nádherný výhľad.
- Našiel som na stane dierku. Nič vážne. Zajtra zalepím.


{{< img src="/posts/slovak/personal/iceland/images/07.png" align="center" title="">}}

#### Utorok 25.6.2013

- Dnes to bol mazec. Dal som trasu ktorú ôsom mal určenú na utorok aj stredu. Aspoň budem môcť ísť voľnejšie cez pohorie (alebo údolie... ešte uvidím). Zlialo ma.
- Teraz sedím pri chatkách v Nyidalur a pozerám jak dvaja s tereniakom nevedia postaviť stan. Auto ma kolesa jak prasa veľké.

{{< img src="/posts/slovak/personal/iceland/images/08.png" align="center" title="">}}

#### Streda 26.6.2013

- O 3:00 ráno začal fúkať silný vietor. Stan mám postavený dobre, no vietor je tak silný, že strechu pritláča na mňa. Držím stan z vnútra.
- 6:00 prestáva ma baviť držať stan.
- Dávam si voľný deň v Nyidalur. Som nevyspatý.
- Stretávam strǎžcu národneho parku. Povedal mi, že neprejdem okolo ľadovca Vatnajokull. Voda z ladovca vyhĺbila hlboké koryto a neprejdú tam ani oni autom. Škoda. Budem musieť ísť cez Springsandur.

{{< img src="/posts/slovak/personal/iceland/images/09.png" align="center" title="">}}


#### Štvrtok 27.6.2013

- Fúka sinlý vietor a prší no šlapem (cca 22km).
- Zmenil som trasu kôli nepriechodnej rieke pri ľadovci. Takže idem po F26. Je to des :).
- Odfúklo mi veľkú plastovú flašu na vodu, takže mám iba dve malé.
- K večeru prestalo pršať. Uvidím ako bude zajtra. Nečakám dobré počasie.

{{< img src="/posts/slovak/personal/iceland/images/10.png" align="center" title="">}}

#### Piatok (čierny) 28.6.2013

- Ráno dosť pršalo a mne sa nechcelo vstávať do dažďa. Keďže mám pár dní rezervu, rozhodol som sa ostať tu a fotiť.
- Pri fotení vietor prevrátil stojan a foťák spadol a poškodil sa objektív a najonet. Som na seba nasrany, lebo ma čaká najkrajšia časť Islandu.
- Foťák síce fotí ale nedá sa nastaviť expozícia a všetko je tmavé.

{{< img src="/posts/slovak/personal/iceland/images/11.png" align="center" title="">}}

#### Sobota 29.6.2013

- Dnes som vstal skoro. Prešiel som okolo 25km. Bol nádherný výhľad na ľadovec a okolie.
- Táborím pri jazierku. Všade sú malé pakomáre. Podarilo sa mi "opraviť" foťák takže fotí aspon na 1/40. Keď sa vrátim domov, pôjde do šrotu :(
- Dnes som zožral 4 čokolády. Takže mi dávky nevýdu do konca cesty. Čo už :)
- Jo a porezal som sa keď som sa snažil opraviť foťák.

{{< img src="/posts/slovak/personal/iceland/images/12.png" align="center" title="">}}

#### Nedeľa 30.6.2013

- Dnes bolo fajn počasie, ajkeď fúkals silný vietor. Fúkal zo severu, takže do chrbta.
- Našiel som si nádherné miesto na stan. Hneď vedľa prameňa.

{{< img src="/posts/slovak/personal/iceland/images/13.png" align="center" title="">}}

#### Pondelok 1.7.2013

- Začal som šlapať trocha neskôr (cca o 10:00) aby dnes skončil neskôr, lebo potom večer iba o jedle rozmýšľam.
- Prešiel som cca 30km
- Srali ma zas tie pakomáre
- Večer som si našiel super flek pri moste/elektrárni. Aj s prameňom. Ani som nedúfal. Zatra ma čaká lávove pole a konečne camp.

{{< img src="/posts/slovak/personal/iceland/images/14.jpg" align="center" title="">}}

#### Utorok 2.7.2013

- Ráno som stretol pár z Austrálie. Stopovali do Landmannalaugar campu. Boli aj na Slovensku.
- Šlapalo sa mi dobre, ale nevedel som sa dočkať campu.
- Po 26km som dorazil do ciela. Ked som si kupoval lístok pre stan, za mnou dorazili aj Australčania. Čakali 5 hodín na odvoz.
- Je to tu nádherné! Niečo také som ešte nevidel.
- Od zajtra ma čaká flákareň. Iba cca 11km na deň.
- Sú tu Česi - cely autobus. Majú pivo.
- Jo a v bufete som si kúpil Snickers. Stál ma 4 Eura :)

{{< img src="/posts/slovak/personal/iceland/images/15.jpg" align="center" title="">}}

#### Streda 3.7.2013

- Nádherné ráno. Na oblohe ani mráčik.
- Vyrážam okolo 10tej ale pred tým som si kúpil Snickers. Zase.
- Pri balení stanu ma zastavil chlapík a začal sa vypytovať. A zrazu, že pracuje pre Islandske radio a, že či môže so mnou spraviť rozhovor. Trepal som bludy :)
- Cesta ubieha v pohode. Nádherný výhľad. Pri chate Hi(neprečitatelny nazov...) prišla hmla a začalo pršať. Utáboril som sa asi 1,5km za chatou.
- Dnes som prešiel asi 10km. Cestu komplikovalo veľa mokreho snehu.

{{< img src="/posts/slovak/personal/iceland/images/16.jpg" align="center" title="">}}

#### Štvrtok 4.7.2013

- Zobudil som sa okolo 4 ráno. Na stane mam sneh. Odzipsujem stan a vidím ako sneží. Išiel som ďalej spať.
- Ráno padal dážď. Sneh na stane sa roztopil. Balím sa. Stan je hnusne mokrý.
- Cesta zbehla rýchlo.
- Zostávam v campe pri jazere.
- Nazbieralo sa tu dosť ľudí.
- Stále prší a do zajtra asi neprestane.:( Zase ma bude čakať mokre balenie.

{{< img src="/posts/slovak/personal/iceland/images/17.jpg" align="center" title="">}}

#### Piatok 5.7.2013

- Vstal som skoro rano. Zobudil ma ruch v campe.
- Vyrazil som o 9tej.
- Išlo sa mi fakt super. Užíval som si to. Ruksak má už len cca 20kg a je to cítiť.
- Stretol som dve angličanky. Rieku brodili v topánkach.
- Zase som išiel okolo jednej chaty. Utáboril som sa asi kilometer za ňou nech mám kľud.
- Už by som zjedol niečo normalne a dal si aj Marlénku.

{{< img src="/posts/slovak/personal/iceland/images/18.jpg" align="center" title="">}}

#### Sobota 6.7.2013

- Ráno lialo a v noci sa otočil smer vetra o 180 stupňov takže mi fúkalo rovno do vchodu. Stan je celý zadrbaný od čierného a mokrého piesku.
- Čakal som do 11:00 či sa počasie zlepší. Nezlepšilo. Stan som balil za dažďa a vetra. Aj ja som už zadrbany.
- Nešlo sa zle ale už mám asi toho dosť:)
- Výhlady na kaňony a hory sú nádherné. Škoda, že nemám čím fotiť.
- Camp Thorsmork je asi v najkrajšom údolí aké som kedy videl. Je to tu ako na inej planéte.
- Dúvam, že zajtra bude počasie dobré, lebo ma čaká stúpanie.

{{< img src="/posts/slovak/personal/iceland/images/19.jpg" align="center" title="">}}

#### Nedeľa 7.7.2013

- Rozprávkové ráno. Modrá obloha.
- Cesta je nádherná a výhľady mi tlačia slzy do oči:) Vrátim sa tu ešte isto.
- Vyššie sa počasie začína zhoršovať. Je hmla a fúka silný vietor.
- Nejako som v tej hmle minul chatu kde som chcel prespať. No asi kilometer od nej som našiel ďalšiu, ktorá je bez chatára (budem spať zadara)
- Boli tu dvaja Nemci na bicykloch ale odišli. Za mnou dorazili 4 Slováci z Martina. Jeden pozná Šunavu a Petra Begu. Išli zo Skogaru. Najedli sa a idú nazad.
- Počasie sa zhoršilo a vonku leje. Ostanem tu. Čítam Malého Princa. Ešte prišli dva páry.

{{< img src="/posts/slovak/personal/iceland/images/20.jpg" align="center" title="">}}

#### Pondelok 8.7.2013

- Cesta do Skogaru ubehla rýchlo. Už som mal dosť šlapania :)
- Hostel bol plný. Kašlem na to, stan je ako tak suchý, už ho nerozbalujem. Idem do hotela.
- Stojí ma skoro 180 Eur na noc! Čo už. Musím sa dať do poriadku :D

{{< img src="/posts/slovak/personal/iceland/images/21.jpg" align="center" title="">}}

---

#### Návrat 2014

O rok neskôr som sa na Island vrátil s bratom Janom a 3 kamarátmi. Išli sme zo Skogaru do Landmannalaugar.

{{< img src="/posts/slovak/personal/iceland/images/comeback.jpg" align="center" title="">}}
Z ľava Tomáš, ja, brat Jano, Lukáš. Fotil Rudo...
